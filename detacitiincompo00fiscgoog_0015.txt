..11-

lichsius Trajanum Tacito familiariter usum esse conjecit, nihil certi ut in re admodum dubia
firmare ausim. Repulsam Tacitum a Domitiano tulisse etiam Mommsenius 1. l. judicat.

Hirzelius maxime et Urlichsius sententias eorum, qui ad rem publicam quodam modo
librum retulerunt, infirmasse atque refellisse videntur. Hirzelius ipse suam sententiam de
libelli indole proposuit. Nam veram justamque vitam contineri negavit 60 libro, cujus duae
partes non ad vitam depingendam, sed ad locorum situm naturamque describendam pertinerent,
in quo de provincae rebus accurate ageretur, cui denique secundum eorum consuetudinem,
qui historiam scripserunt, fictas auctor inseruisset orationes Adversus haec Guthlingius
citat ¹) verba Taciti quibus vitam se esse traditurum dicit. Britanniae provinciae res co-
piosissime 'tractanti scriptori etsi forte accidisse potest, ut altius repetens alieniora arriperet,
tamen non plane abhorrere descriptionem a re proposita concedit, praesertim cum Sallustii
exemplum secutus esse possit. Eiusdem scriptoris rationem Tacitus immitatus est additis
orationibus Calgaci et Agricolae. Quare Teuffelii judicium probari posse Guthlingius censet
statuentis, 2) Tacitum Agricolae vitam composuisse sequentem rhetorum morem et praecepta.

In Hirzelii sententia nititur Andresenii judicium, quod de libelli indole in medio pro-
posuit. 8) Andresenius non firmo vinculo omnia cohaerere cum re proposita arbitratus ea,
quae capitibus XVIII usque XXXVIII de Britannia traduntur non eodem tempore ab auc-
tore scripta esse existimat, quo reliquae libri partes Iam sub Domitiano Tacitum ea, quae
a socero de Britanniae rebus accepisset, scribere incohasse 60 consilio, ut postea historiis in-
jungeret, adductum esse scriptorem ad hanc rem primam tractandam, sive quod domestica-
rum rerum taedio primum rem praeclare gestam describere eum juvaret, sive quod pietate
duceretur. J am coepisse Tacitum historiarum libros componere colligit Andresenius
ex verbiS, quae in fine capitis tertii legimus: Hic iuterim liber . . . . Quum vero post so-
cerum mortuum vitam resque ab illo gestas memoriae tradere in animum induxisset, hanc ι
partem historiarum absolutam vitae narrationi addidisse Tacitum ita, ut quae ad vitam do-
mesticam pertinentia in hac operis parte scripta invenimuS, antea afuisse staduendum sit. Ea
quoque ex re Andresenio elucere videtur, non ab initio Britanniae descriptionem vitae nar-
rationi Tacitum inserere voluisse, quod in hac parte non idem honor Agricolae tribuatur, qui
in antecedenti et sequenti operis particulis. Eo autem consilio Tacitus Andresenii opinione
librum condidit, ut et doceret, quam rationem secutus Agricola summam sibi parasset gloriam,
et suam ipsius viam, quam in re publica tenturus esset, profiteretur.

Primus Andresenii judicium impugnat Guthlingius. Verba, quae in extremo capite
tertio legimus: Nec pigebit . . . Andresenius‘ sic interpretatur, ut auctor historias a se scribi
coeptas esse dicat3 Guthlingius recte monet, nihil morari, quominus Tacitum dicentem fa*
ciamus, animo se concepisse historias componendas Multo enim verisimilius esse Guthlingio
assentior collectas esse ree, quae ad domandam Britanniam pertinebant, a Tacito ut soceri
res gestae illustrarentur, quam ut pars essent historiarum. Neque opus est verba: incondita
et rudi voce“ referri ad historias, quas primum esse opus historicum Taciti Andresenius con-
jicit. Auctor his verbis nihil nisi modeste profitetur in libro maJ'oribus operibus praeeunti

 

 

ι) l. l. 14.

¹) ἓίίῐαῶΰεῐώ. pg. 774 (IV ed.)
⁸) Iu libro, quem praece tores gymnasii Berol., quod cognomen fert: ,311111 gruum mosset‘ ad

'tricentesimum gymnasu diem namfem conscripserunt.

