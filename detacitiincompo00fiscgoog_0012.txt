...8.-

Sallustii libros„ quod ad ordinem rerum narratarum attinet, cognoscat. Haud ita longe di—
stare praefationem Agricolae praefixam ab exordiis majorum Taciti operum jam supra notavi
neque bene Gantrellius hoc ita esse negat. Quod Veliejus Paterculus narrationi finitae epi·
logum commotiorem annexuit, Gantrellio artis historicae fines videtur egressus esse. At certe
Tacitus ejus exemplum imitari potuit. Peterus ad hanc sententiam rejiciendam mentionem
facit ¹) Plinii aequalis, qui cum in eadem condicione esset, qua Tacitus, tamen tantum afuit,
ut rationem suam excusandam censeret, ut magna cum audacia adversus adversarios accu-
satoris personam ageret. ²) Gantrellii sententiam haud ita longe ab eorum recedere, qui ad
historicum genus librum referunt, elucet3 at eo potissimum consilio Tacitum ad componendum
librum commotum esse, ut soceri rationem, quam in re gerenda secutus erat, laudando suam
ipsius defenderet, nullo modo mihi persuadebitur.

Idem judicium, quod Gantrellius, de libelli indole tulit HoffmannuS, ⁸) qui auctorem
vituperat, quod quaecumque in vita soceri enarranda a laude aliena fuerint, aut omiserit aut
excusaverit. Exemplum afferam, quo offenditur. Quum aliaS, inquit, quam maxime viros
segnitiae deditos carpserit, ⁴) Agricolam, qui in praetura aliisque magistratibus gerendis inertiae
nimis indulsit, defendere ut sapientem studet. Neque dubitari posse Hoffmannus putat,
quin Agricola in Domitiani consuetudinem atque familiaritatem se insinuaverit3 Tacito enim
de hac re fidem nullam esse habendam, quippe qui de industria de Domitiani ingenio mori-
busque inique prodiderit. Eum autem ad finem gener vera mutavit Hoffmanni opinione, ut
socerum, qui ob Domitiani amicitiam ab libertatis tum demum restitutae amantibus magnis
opprobriis peteretur, laude potius dignum esse aequales doceret. Neque vero soceri tantum, ·
sed etiam sui ipsius purgandi causa Tacitus librum de vita Agricolae scripsisse dicitur. Nam
cum eandem quam socer in re gerenda viam cepisset, et aequalium, quorum in odia incur-
risset, et Trajani imperatoriS, a quo negligi contemnique se opinaretur, favorem sibi recon-
ciliare studuisse eum. Contra Hoffmannum Andresenius probari non posse dicit, ⁵) Tacitum,
cujus fidem ab ipso promissam in dubium vocare non liceat, de vero consilio, quod in vita
enarranda sequeretur, legentus decepisse et suo jure socerum· magnis cumulasse laudibus,
quod summis difficultatibus superatis magnam pro temporum iniquitate gloriam sibi peperisset.

Eodem, quo Hoffmanni, redit Stahrii sententia de libelli indole prolata in libro de
Tiberii imperio conscripto. Vir doctus miratur, quod Tacitus obscuro loco natus summis in
re publica honoribus functus est. Id praeter Romanorum consuetudinem tali in tempore
factum esse considerantibus nobis dubium esse non possev Stahrii est sententia, quin Tacito
ea tantum ratione contigerit, quod magna apud imperatorem gratia valeret. Neque sub
DomitianO, a quo dignitatem suam longius provectam esse profitetur, fortem se atque audacem
Tacitum praestitisse, Stahrius eo colligit, quod in capite libelli nostri XLV ipse se auctor
incusare videatur nimii obsequii atque silentii. Qua re quum fieri non potuerit, quin ab
omnibus, qui libertatis amore flagrarent, quam maxime despiceretur, Tacitum vitam soceri
descripsisse gratiam sibi recuperaturum. Stahrius ipse quoque pro explorato habet, scriptorem,
sicut in annalibus et historiis etiam consueverit, quae de Domitiani in socerum iniquo anim0

¹) In annotatione ad cap. 1.

¹) Epp. IX, 13.

⁸) In ephem. mn. Austriae. 21, 249.

:3 {21:22¹}ss giuffli. Borolini 1871, sii-eo.

